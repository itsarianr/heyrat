{
  "id": "robaee",
  "title": "رباعیات",
  "poet": {
    "id": "khayyam",
    "name": "خیام"
  },
  "sections": [
    {
      "id": "section1",
      "title": "رباعی شمارهٔ ۱",
      "couplets": [
        [
          "برخیز بتا بیا ز بهر دل ما",
          "حل کن به جمال خویشتن مشکل ما"
        ],
        [
          "یک کوزه شراب تا به هم نوش کنیم",
          "زآن پیش که کوزه‌ها کنند از گل ما"
        ]
      ]
    },
    {
      "id": "section2",
      "title": "رباعی شمارهٔ ۲",
      "couplets": [
        [
          "چون عهده نمی‌شود کسی فردا را",
          "حالی خوش دار این دل پر سودا را"
        ],
        [
          "می نوش به ماهتاب ای ماه که ماه",
          "بسیار بتابد و نیابد ما را"
        ]
      ]
    },
    {
      "id": "section3",
      "title": "رباعی شمارهٔ ۳",
      "couplets": [
        [
          "قرآن که مهین کلام خوانند آن را",
          "گه‌گاه نه بر دوام خوانند آن را"
        ],
        [
          "بر گِردِ پیاله، آیتی هست مقیم",
          "کاندر همه‌جا مدام خوانند آن را"
        ]
      ]
    },
    {
      "id": "section4",
      "title": "رباعی شمارهٔ ۴",
      "couplets": [
        [
          "گر می نخوری طعنه مزن مستان را",
          "بنیاد مکن تو حیله و دستان را"
        ],
        [
          "تو غره بدان مشو که می می‌نخوری",
          "صد لقمه خوری که می غلام است آن را"
        ]
      ]
    },
    {
      "id": "section5",
      "title": "رباعی شمارهٔ ۵",
      "couplets": [
        [
          "هر چند که رنگ و بوی زیباست مرا",
          "چون لاله رخ و چو سرو بالاست مرا"
        ],
        [
          "معلوم نشد که در طرب‌خانهٔ خاک",
          "نقاش ازل بهر چه آراست مرا"
        ]
      ]
    },
    {
      "id": "section6",
      "title": "رباعی شمارهٔ ۶",
      "couplets": [
        [
          "ماییم و می و مُطْرِب و این کنجِ خراب",
          "جان و دل و جام و جامه پُر دُردِ شراب"
        ],
        [
          "فارغ ز امیدِ رحمت و بیمِ عذاب",
          "آزاد ز خاک و باد و از آتش و آب"
        ]
      ]
    },
    {
      "id": "section7",
      "title": "رباعی شمارهٔ ۷",
      "couplets": [
        [
          "آن قصر که جمشید در او جام گرفت",
          "آهو بچه کرد و روبَه آرام گرفت"
        ],
        [
          "بهرام که گور می‌گرفتی همه عمر",
          "دیدی که چگونه گور بهرام گرفت؟"
        ]
      ]
    },
    {
      "id": "section8",
      "title": "رباعی شمارهٔ ۸",
      "couplets": [
        [
          "ابر آمد و باز بر سر سبزه گریست",
          "بی بادهٔ گل‌رنگ نمی‌باید زیست"
        ],
        [
          "این سبزه که امروز تماشاگه ماست",
          "تا سبزهٔ خاک ما تماشاگه کیست!"
        ]
      ]
    },
    {
      "id": "section9",
      "title": "رباعی شمارهٔ ۹",
      "couplets": [
        [
          "اکنون که گل سعادتت پربار است",
          "دست تو ز جام می چرا بیکار است؟"
        ],
        [
          "مِی خور که زمانه دشمنی غدار است",
          "دریافتن روز چنین دشوار است"
        ]
      ]
    },
    {
      "id": "section10",
      "title": "رباعی شمارهٔ ۱۰",
      "couplets": [
        [
          "امروز تو را دسترس فردا نیست",
          "واندیشهٔ فردات بجز سودا نیست"
        ],
        [
          "ضایع مکن این دم ار دلت شیدا نیست",
          "کاین باقی عمر را بها پیدا نیست"
        ]
      ]
    },
    {
      "id": "section11",
      "title": "رباعی شمارهٔ ۱۱",
      "couplets": [
        [
          "ای آمده از عالم روحانی تفت",
          "حیران شده در پنج و چهار و شش و هفت"
        ],
        [
          "مِی نوش، ندانی ز کجا آمده‌ای",
          "خوش باش، ندانی به کجا خواهی رفت"
        ]
      ]
    },
    {
      "id": "section12",
      "title": "رباعی شمارهٔ ۱۲",
      "couplets": [
        [
          "ای چرخ فلک خرابی از کینهٔ توست",
          "بی‌دادگری شیوهٔ دیرینهٔ توست"
        ],
        [
          "ای خاک اگر سینهٔ تو بشکافند",
          "بس گوهر قیمتی که در سینهٔ توست"
        ]
      ]
    },
    {
      "id": "section13",
      "title": "رباعی شمارهٔ ۱۳",
      "couplets": [
        [
          "ای دل چو زمانه می‌کند غمناکت",
          "ناگه برود ز تن روانِ پاکت"
        ],
        [
          "بر سبزه نشین و خوش بِزی روزی چند",
          "زآن پیش که سبزه بَردَمد از خاکت"
        ]
      ]
    },
    {
      "id": "section14",
      "title": "رباعی شمارهٔ ۱۴",
      "couplets": [
        [
          "این بحرِ وجود آمده بیرون ز نَهُفْت",
          "کس نیست که این گوهرِ تحقیق بِسُفْت"
        ],
        [
          "هر کس سخنی از سرِ سودا گفتند",
          "ز‌آن‌روی که هست‌، کس نمی‌داند گفت"
        ]
      ]
    },
    {
      "id": "section15",
      "title": "رباعی شمارهٔ ۱۵",
      "couplets": [
        [
          "این کوزه چو من عاشقِ زاری بوده‌ست",
          "در بندِ سرِ زلفِ نگاری بوده‌ست"
        ],
        [
          "این دسته که بر گردنِ او می‌بینی",
          "دستی‌ست که بر گردنِ یاری بوده‌ست"
        ]
      ]
    },
    {
      "id": "section16",
      "title": "رباعی شمارهٔ ۱۶",
      "couplets": [
        [
          "این کوزه که آبخوارهٔ مزدوری‌ست",
          "از دیدهٔ شاهی و دل دستوری‌ست"
        ],
        [
          "هر کاسهٔ می که بر کف مخموری‌ست",
          "از عارض مستی و لب مستوری‌ست"
        ]
      ]
    },
    {
      "id": "section17",
      "title": "رباعی شمارهٔ ۱۷",
      "couplets": [
        [
          "این کهنه رباط را که عالم نام است",
          "و‌آرامگه ابلقِ صبح و شام است"
        ],
        [
          "بزمی‌ست که واماندۀ صد جمشید است",
          "قصری‌ست که تکیه‌گاه صد بهرام است"
        ]
      ]
    },
    {
      "id": "section18",
      "title": "رباعی شمارهٔ ۱۸",
      "couplets": [
        [
          "این یک دو سه روز نوبت عمر گذشت",
          "چون آب به جویبار و چون باد به دشت"
        ],
        [
          "هرگز غم دو روز مرا یاد نگشت",
          "روزی که نیامده‌ست و روزی که گذشت"
        ]
      ]
    },
    {
      "id": "section19",
      "title": "رباعی شمارهٔ ۱۹",
      "couplets": [
        [
          "بر چهرۀ گل نسیم نوروز خوش است",
          "در صحن چمن روی دل‌افروز خوش است"
        ],
        [
          "از دی که گذشت هر چه گویی خوش نیست",
          "خوش باش و ز دی مگو که امروز خوش است"
        ]
      ]
    },
    {
      "id": "section20",
      "title": "رباعی شمارهٔ ۲۰",
      "couplets": [
        [
          "پیش از من و تو لیل و نهاری بوده‌ست",
          "گردنده فلک نیز به کاری بوده است"
        ],
        [
          "هر جا که قدم نهی تو بر روی زمین",
          "آن مردمک چشم نگاری بوده‌ست"
        ]
      ]
    },
    {
      "id": "section21",
      "title": "رباعی شمارهٔ ۲۱",
      "couplets": [
        [
          "تا چند زنم به روی دریاها خشت",
          "بیزار شدم ز بت‌پرستان کنشت"
        ],
        [
          "خیام! که گفت دوزخی خواهد بود؟",
          "که رفت به دوزخ و که آمد ز بهشت؟"
        ]
      ]
    },
    {
      "id": "section22",
      "title": "رباعی شمارهٔ ۲۲",
      "couplets": [
        [
          "ترکیبِ پیاله‌ای که در هم پیوست",
          "بشکستنِ آن روا نمی‌دارد مست"
        ],
        [
          "چندین سر و پایِ نازنین از سرِ دست",
          "از مِهر که پیوست‌ و به کین که شکست؟"
        ]
      ]
    },
    {
      "id": "section23",
      "title": "رباعی شمارهٔ ۲۳",
      "couplets": [
        [
          "ترکیب طبایع چو به کام تو دمی‌ست",
          "رو شاد بِزی اگر چه بر تو ستمی‌ست"
        ],
        [
          "با اهل خرد باش که اصل تن تو",
          "گَردی و نسیمی و غباری و دمی‌ست"
        ]
      ]
    },
    {
      "id": "section24",
      "title": "رباعی شمارهٔ ۲۴",
      "couplets": [
        [
          "چون ابر به نوروز رخِ لاله بِشُسْت",
          "برخیز و به جامِ باده کن عزمِ دُرُسْت"
        ],
        [
          "کاین سبزه که امروز تماشاگهِ توست",
          "فردا همه از خاک تو برخواهد رُسْت"
        ]
      ]
    },
    {
      "id": "section25",
      "title": "رباعی شمارهٔ ۲۵",
      "couplets": [
        [
          "چون بلبل مست راه در بستان یافت",
          "روی گل و جام باده را خندان یافت"
        ],
        [
          "آمد به زبان حال در گوشم گفت",
          "دریاب که عمر رفته را نتوان یافت"
        ]
      ]
    },
    {
      "id": "section26",
      "title": "رباعی شمارهٔ ۲۶",
      "couplets": [
        [
          "چون چرخ به کامِ یک خردمند نگشت",
          "خواهی تو فلک هَفت شمر‌، خواهی هَشت"
        ],
        [
          "چون باید مُرد و آرزوها همه هِشت",
          "چه مور خورَد به گور و چه گرگ به دشت‌!"
        ]
      ]
    },
    {
      "id": "section27",
      "title": "رباعی شمارهٔ ۲۷",
      "couplets": [
        [
          "چون لاله به نوروز قدح گیر به دست",
          "با لاله‌رخی اگر تو را فرصت هست"
        ],
        [
          "می نوش به خرمی که این چرخ کهن",
          "ناگاه تو را چو خاک گرداند پست"
        ]
      ]
    },
    {
      "id": "section28",
      "title": "رباعی شمارهٔ ۲۸",
      "couplets": [
        [
          "چون نیست حقیقت و یقین اندر دست",
          "نتوان به امید شَک همه عمر نشست"
        ],
        [
          "هان تا ننهیم جامِ می از کف دست",
          "در بی‌خبری مَرد چه هشیار و چه مست"
        ]
      ]
    },
    {
      "id": "section29",
      "title": "رباعی شمارهٔ ۲۹",
      "couplets": [
        [
          "چون نیست ز هرچه هست جز باد به دست",
          "چون هست به هرچه هست نقصان و شکست"
        ],
        [
          "انگار که هرچه هست در عالم نیست",
          "پندار که هرچه نیست در عالم هست"
        ]
      ]
    },
    {
      "id": "section30",
      "title": "رباعی شمارهٔ ۳۰",
      "couplets": [
        [
          "خاکی که به زیر پای هر نادانی‌ست",
          "کفّ صنمیّ و چهرهٔ جانانی‌ست"
        ],
        [
          "هر خشت که بر کنگرهٔ ایوانی‌ست",
          "انگشت وزیر یا سر سلطانی‌ست"
        ]
      ]
    },
    {
      "id": "section31",
      "title": "رباعی شمارهٔ ۳۱",
      "couplets": [
        [
          "دارنده چو ترکیب طبایع آراست",
          "از بهر چه افکندش اندر کم و کاست؟"
        ],
        [
          "گر نیک آمد‌، شکستن از بهر چه بود‌؟",
          "ور نیک نیامد‌ این صُوَر، عیب که راست‌؟"
        ]
      ]
    },
    {
      "id": "section32",
      "title": "رباعی شمارهٔ ۳۲",
      "couplets": [
        [
          "در پردۀ اسرار کسی را ره نیست",
          "زین تعبیه، جانِ هیچ‌کس آگه نیست"
        ],
        [
          "جز در دل خاک هیچ منزل‌گه نیست",
          "مِی خور که چنین فسانه‌ها کوته نیست"
        ]
      ]
    },
    {
      "id": "section33",
      "title": "رباعی شمارهٔ ۳۳",
      "couplets": [
        [
          "در خواب بُدَم مرا خردمندی گفت",
          "کز خواب کسی را گُلِ شادی نَشِکُفْت"
        ],
        [
          "کاری چه کنی که با اَجَل باشد جُفْت‌؟",
          "می خور که به زیر خاک می‌باید خُفْت"
        ]
      ]
    },
    {
      "id": "section34",
      "title": "رباعی شمارهٔ ۳۴",
      "couplets": [
        [
          "در دایره‌ای که آمد و رفتن ماست",
          "او را نه بدایت نه نهایت پیدا‌ست"
        ],
        [
          "کس می‌نزند دمی در این معنی راست",
          "کاین آمدن از کجا و رفتن به کجاست!"
        ]
      ]
    },
    {
      "id": "section35",
      "title": "رباعی شمارهٔ ۳۵",
      "couplets": [
        [
          "در فصل بهار اگر بتی حور سرشت",
          "یک ساغر مِی دهد مرا بر لب کشت"
        ],
        [
          "هر چند به نزد عامه این باشد زشت",
          "سگ به ز من است اگر برم نامِ بهشت"
        ]
      ]
    },
    {
      "id": "section36",
      "title": "رباعی شمارهٔ ۳۶",
      "couplets": [
        [
          "دریاب که از روح جدا خواهی رفت",
          "در پردۀ اسرار فنا خواهی رفت"
        ],
        [
          "می نوش ندانی از کجا آمده‌ای",
          "خوش باش ندانی به کجا خواهی رفت"
        ]
      ]
    },
    {
      "id": "section37",
      "title": "رباعی شمارهٔ ۳۷",
      "couplets": [
        [
          "ساقی گل و سبزه بس طربناک شده‌ست",
          "دریاب که هفتهٔ دگر خاک شده‌ست"
        ],
        [
          "می نوش و گلی بچین که تا درنگری",
          "گل خاک شده‌ست و سبزه خاشاک شده‌ست"
        ]
      ]
    },
    {
      "id": "section38",
      "title": "رباعی شمارهٔ ۳۸",
      "couplets": [
        [
          "عمری‌ست مرا تیره و کاری‌ست نه راست",
          "محنت همه افزوده و راحت کم و کاست"
        ],
        [
          "شکر ایزد را که آنچه اسباب بلا‌ست",
          "ما را ز کس دگر نمی‌باید خواست"
        ]
      ]
    },
    {
      "id": "section39",
      "title": "رباعی شمارهٔ ۳۹",
      "couplets": [
        [
          "فصل گل و طرف جویبار و لب کشت",
          "با یک دو سه اهل و لعبتی حور‌سرشت"
        ],
        [
          "پیش آر قدح که باده‌نوشان صبوح",
          "آسوده ز مسجد‌ند و فارغ ز کنشت"
        ]
      ]
    },
    {
      "id": "section40",
      "title": "رباعی شمارهٔ ۴۰",
      "couplets": [
        [
          "گر شاخِ بقا ز بیخِ بختت رُسْته‌ست",
          "ور بر تنِ تو، عُمْر، لباسی چُسْت است"
        ],
        [
          "در خیمهٔ تن که سایبانی‌ست تو را",
          "هان تکیه مکن که چارمیخش سُسْت است"
        ]
      ]
    },
    {
      "id": "section41",
      "title": "رباعی شمارهٔ ۴۱",
      "couplets": [
        [
          "گویند کسان بهشت با حور خوش است",
          "من می‌گویم که آب انگور خوش است"
        ],
        [
          "این نقد بگیر و دست از آن نسیه بدار",
          "که‌آواز دهل شنیدن از دور خوش است"
        ]
      ]
    },
    {
      "id": "section42",
      "title": "رباعی شمارهٔ ۴۲",
      "couplets": [
        [
          "گویند مرا که‌ دوزخی باشد مست‌",
          "قولی‌ست خلاف‌، دل در آن نتوان بست"
        ],
        [
          "گر عاشق و می‌خواره به دوزخ باشند",
          "فردا بینی بهشت همچون کف دست"
        ]
      ]
    },
    {
      "id": "section43",
      "title": "رباعی شمارهٔ ۴۳",
      "couplets": [
        [
          "من هیچ ندانم که مرا آن‌که سرشت",
          "از اهل بهشت کرد یا دوزخ زشت"
        ],
        [
          "جامی و بتی و بربطی بر لب کشت",
          "این هرسه مرا نقد و تو را نسیه بهشت"
        ]
      ]
    },
    {
      "id": "section44",
      "title": "رباعی شمارهٔ ۴۴",
      "couplets": [
        [
          "مهتاب به نور دامن شب بشکافت",
          "می نوش دمی بهتر از این نتوان یافت"
        ],
        [
          "خوش باش و میندیش که مهتاب بسی",
          "اندر سر خاک یک به یک خواهد تافت"
        ]
      ]
    },
    {
      "id": "section45",
      "title": "رباعی شمارهٔ ۴۵",
      "couplets": [
        [
          "می‌خوردن و شادبودن، آیینِ من است",
          "فارغ‌بودن ز کفر و دین، دینِ من است"
        ],
        [
          "گفتم به عروسِ دهر: «کابینِ تو چیست؟»",
          "گفتا: «دلِ خُرَّمِ تو، کابینِ من است»"
        ]
      ]
    },
    {
      "id": "section46",
      "title": "رباعی شمارهٔ ۴۶",
      "couplets": [
        [
          "می لعل مذاب است و صراحی کان است",
          "جسم است پیاله و شرابش جان است"
        ],
        [
          "آن جام بلورین که ز می خندان است",
          "اشکی است که خون دل در او پنهان است"
        ]
      ]
    },
    {
      "id": "section47",
      "title": "رباعی شمارهٔ ۴۷",
      "couplets": [
        [
          "می نوش که عمر جاودانی این است",
          "خود حاصلت از دور جوانی این است"
        ],
        [
          "هنگام گل و باده و یاران سرمست",
          "خوش باش دمی که زندگانی این است"
        ]
      ]
    },
    {
      "id": "section48",
      "title": "رباعی شمارهٔ ۴۸",
      "couplets": [
        [
          "نیکی و بدی که در نهاد بشر است",
          "شادی و غمی که در قضا و قدر است"
        ],
        [
          "با چرخ مکن حواله کاندر ره عقل",
          "چرخ از تو هزار بار بیچاره‌تر است"
        ]
      ]
    },
    {
      "id": "section49",
      "title": "رباعی شمارهٔ ۴۹",
      "couplets": [
        [
          "در هر دشتی که لاله‌زاری بوده‌ست",
          "از سرخی خون شهریاری بوده‌ست"
        ],
        [
          "هر شاخ بنفشه کز زمین می‌روید",
          "خالی‌ست که بر رخ نگاری بوده‌ست"
        ]
      ]
    },
    {
      "id": "section50",
      "title": "رباعی شمارهٔ ۵۰",
      "couplets": [
        [
          "هر ذره که در خاک زمینی بوده‌ست",
          "پیش از من و تو تاج و نگینی بوده‌ست"
        ],
        [
          "گرد از رخ نازنین به آزرم فشان",
          "کآن هم رخ خوب نازنینی بوده‌ست"
        ]
      ]
    },
    {
      "id": "section51",
      "title": "رباعی شمارهٔ ۵۱",
      "couplets": [
        [
          "هر سبزه که بر کنار جویی رسته‌ست",
          "گویی ز لب فرشته‌خویی رسته‌ست"
        ],
        [
          "پا بر سر سبزه تا به خواری ننهی",
          "کآن سبزه ز خاک لاله‌رویی رسته‌ست"
        ]
      ]
    },
    {
      "id": "section52",
      "title": "رباعی شمارهٔ ۵۲",
      "couplets": [
        [
          "یک جرعهٔ می ز ملک کاووس به است",
          "از تخت قباد و ملکت طوس به است"
        ],
        [
          "هر ناله که رندی به سحرگاه زند",
          "از طاعت زاهدان سالوس به است"
        ]
      ]
    },
    {
      "id": "section53",
      "title": "رباعی شمارهٔ ۵۳",
      "couplets": [
        [
          "چون عمر به سر رسد چه شیرین و چه تلخ",
          "پیمانه چو پر شود چه بغداد و چه بلخ"
        ],
        [
          "می نوش که بعد از من و تو ماه بسی",
          "از سَلخ به غُرّه آید از غُرّه به سلخ"
        ]
      ]
    },
    {
      "id": "section54",
      "title": "رباعی شمارهٔ ۵۴",
      "couplets": [
        [
          "آنان که محیط فضل و آداب شدند",
          "در جمع کمال شمع اصحاب شدند"
        ],
        [
          "ره زین شب تاریک نبردند برون",
          "گفتند فسانه‌ای و در خواب شدند"
        ]
      ]
    },
    {
      "id": "section55",
      "title": "رباعی شمارهٔ ۵۵",
      "couplets": [
        [
          "آن را که به صحرای علل تاخته‌اند",
          "بی او همه کارها بپرداخته‌اند"
        ],
        [
          "امروز بهانه‌ای درانداخته‌اند",
          "فردا همه آن بود که درساخته‌اند"
        ]
      ]
    },
    {
      "id": "section56",
      "title": "رباعی شمارهٔ ۵۶",
      "couplets": [
        [
          "آن‌ها که کهن شدند و این‌ها که نُوَند",
          "هر کس به مراد خویش یک تک بدوند"
        ],
        [
          "این کهنه‌جهان به کس نماند باقی",
          "رفتند و رویم دیگر آیند و روند"
        ]
      ]
    },
    {
      "id": "section57",
      "title": "رباعی شمارهٔ ۵۷",
      "couplets": [
        [
          "آن‌کس که زمین و چرخ و افلاک نهاد",
          "بس داغ که او بر دل غمناک نهاد"
        ],
        [
          "بسیار لب چو لعل و زلفین چو مشک",
          "در طبل زمین و حقهٔ خاک نهاد"
        ]
      ]
    },
    {
      "id": "section58",
      "title": "رباعی شمارهٔ ۵۸",
      "couplets": [
        [
          "آرند یکی و دیگری بربایند",
          "بر هیچ‌کسی راز همی‌نگشایند"
        ],
        [
          "ما را ز قضا جز این قدر ننمایند",
          "پیمانهٔ عمر ماست می‌پیمایند"
        ]
      ]
    },
    {
      "id": "section59",
      "title": "رباعی شمارهٔ ۵۹",
      "couplets": [
        [
          "اَجْرام که ساکنانِ این ایوان‌اند",
          "اسبابِ تَرَدُّدِ خردمندان‌اند"
        ],
        [
          "هان تا سرِ رشتهٔ خرد گم نکنی",
          "کآنان که مُدَبِّرند سرگردان‌اند"
        ]
      ]
    },
    {
      "id": "section60",
      "title": "رباعی شمارهٔ ۶۰",
      "couplets": [
        [
          "از آمدنم نبود گردون را سود",
          "وز رفتن من جلال و جاهش نفزود"
        ],
        [
          "وز هیچ کسی نیز دو گوشم نشنود",
          "کاین آمدن و رفتنم از بهر چه بود"
        ]
      ]
    },
    {
      "id": "section61",
      "title": "رباعی شمارهٔ ۶۱",
      "couplets": [
        [
          "از رنج کشیدن آدمی حر گردد",
          "قطره چو کشد حبس صدف در گردد"
        ],
        [
          "گر مال نماند سر بماناد به جای",
          "پیمانه چو شد تهی دگر پر گردد"
        ]
      ]
    },
    {
      "id": "section62",
      "title": "رباعی شمارهٔ ۶۲",
      "couplets": [
        [
          "افسوس که سرمایه ز کف بیرون شد",
          "وز دستِ اَجَل بسی جگرها خون شد"
        ],
        [
          "کس نآمد از آن جهان که پرسم از وی",
          "کاحوالِ مسافران دنیا چون شد؟"
        ]
      ]
    },
    {
      "id": "section63",
      "title": "رباعی شمارهٔ ۶۳",
      "couplets": [
        [
          "افسوس که نامهٔ جوانی طی شد",
          "وآن تازه‌بهارِ زندگانی دی شد"
        ],
        [
          "آن مرغِ طَرَب که نام او بود شَباب",
          "افسوس ندانم که کی آمد کی شد!"
        ]
      ]
    },
    {
      "id": "section64",
      "title": "رباعی شمارهٔ ۶۴",
      "couplets": [
        [
          "ای بس که نباشیم و جهان خواهد بود",
          "نی نام ز ما و نی‌ نشان خواهد بود"
        ],
        [
          "زین پیش نبودیم و نَبُد هیچ خِلَل",
          "زین پس چو نباشیم همان خواهد بود"
        ]
      ]
    },
    {
      "id": "section65",
      "title": "رباعی شمارهٔ ۶۵",
      "couplets": [
        [
          "این عقل که در ره سعادت پوید",
          "روزی صد بار خود تو را می‌گوید"
        ],
        [
          "دریاب تو این یک دم وقتت که نه‌ای",
          "آن تره که بدروند و دیگر روید"
        ]
      ]
    },
    {
      "id": "section66",
      "title": "رباعی شمارهٔ ۶۶",
      "couplets": [
        [
          "این قافلهٔ عمر عجب می‌گذرد",
          "دریاب دمی که با طرب می‌گذرد"
        ],
        [
          "ساقی غم فردای حریفان چه خوری",
          "پیش آر پیاله را که شب می‌گذرد"
        ]
      ]
    },
    {
      "id": "section67",
      "title": "رباعی شمارهٔ ۶۷",
      "couplets": [
        [
          "بر پشت من از زمانه تو می‌آید",
          "وز من همه کار نانکو می‌آید"
        ],
        [
          "جان عزم رحیل کرد و گفتم بمرو",
          "گفتا چه کنم خانه فرومی‌آید"
        ]
      ]
    },
    {
      "id": "section68",
      "title": "رباعی شمارهٔ ۶۸",
      "couplets": [
        [
          "بر چرخ فلک هیچ کسی چیر نشد",
          "وز خوردن آدمی زمین سیر نشد"
        ],
        [
          "مغرور بدانی که نخورده‌ست تو را",
          "تعجیل مکن هم بخورَد دیر نشد"
        ]
      ]
    },
    {
      "id": "section69",
      "title": "رباعی شمارهٔ ۶۹",
      "couplets": [
        [
          "بر چشم تو عالم ارچه می‌آرایند",
          "مگرای بدان که عاقلان نگرایند"
        ],
        [
          "بسیار چو تو روند و بسیار آیند",
          "بربای نصیب خویش کت بربایند"
        ]
      ]
    },
    {
      "id": "section70",
      "title": "رباعی شمارهٔ ۷۰",
      "couplets": [
        [
          "بر من قلم قضا چو بی من رانند",
          "پس نیک و بدش ز من چرا می‌دانند"
        ],
        [
          "دی بی من و امروز چو دی بی من و تو",
          "فردا به چه حجتم به داور خوانند"
        ]
      ]
    },
    {
      "id": "section71",
      "title": "رباعی شمارهٔ ۷۱",
      "couplets": [
        [
          "تا چند اسیر رنگ و بو خواهی شد؟",
          "چند از پی هر زشت و نکو خواهی شد؟"
        ],
        [
          "گر چشمهٔ زمزمی و گر آب حیات",
          "آخر به دل خاک فروخواهی شد"
        ]
      ]
    },
    {
      "id": "section72",
      "title": "رباعی شمارهٔ ۷۲",
      "couplets": [
        [
          "تا راهِ قلندری نپویی نشود",
          "رخساره به خونِ دل نشویی نشود"
        ],
        [
          "سودا چه پزی؟ تا که چو دل‌سوختگان",
          "آزاد به تَرکِ خود نگویی نشود"
        ]
      ]
    },
    {
      "id": "section73",
      "title": "رباعی شمارهٔ ۷۳",
      "couplets": [
        [
          "تا زُهْره و مَه در آسمان گشت پدید",
          "بهتر ز میِ ناب کسی هیچ ندید"
        ],
        [
          "من در عجبم ز می‌فروشان کایشان",
          "به زآنچه فروشند چه خواهند خرید؟"
        ]
      ]
    },
    {
      "id": "section74",
      "title": "رباعی شمارهٔ ۷۴",
      "couplets": [
        [
          "چون روزی و عمر بیش و کم نتوان کرد",
          "دل را به کم و بیش دُژَم نتوان کرد"
        ],
        [
          "کارِ من و تو چنان‌که رایِ من و توست",
          "از موم به دستِ خویش هم نتوان کرد"
        ]
      ]
    },
    {
      "id": "section75",
      "title": "رباعی شمارهٔ ۷۵",
      "couplets": [
        [
          "حیی که به قدرت سر و رو می‌سازد",
          "همواره همو کار عدو می‌سازد"
        ],
        [
          "گویند قرابه‌گر مسلمان نبود",
          "او را تو چه گویی که کدو می‌سازد"
        ]
      ]
    },
    {
      "id": "section76",
      "title": "رباعی شمارهٔ ۷۶",
      "couplets": [
        [
          "در دهر چو آواز گل تازه دهند",
          "فرمای بتا که می به‌اندازه دهند"
        ],
        [
          "از حور و قصور و ز بهشت و دوزخ",
          "فارغ بنشین که آن هر آوازه دهند"
        ]
      ]
    },
    {
      "id": "section77",
      "title": "رباعی شمارهٔ ۷۷",
      "couplets": [
        [
          "در دهر هر آن‌که نیم‌نانی دارد",
          "از بهر نشست آشیانی دارد"
        ],
        [
          "نه خادم کس بود نه مخدوم کسی",
          "گو شاد بزی که خوش‌جهانی دارد"
        ]
      ]
    },
    {
      "id": "section78",
      "title": "رباعی شمارهٔ ۷۸",
      "couplets": [
        [
          "دهقان قضا بسی چو ما کشت و درود",
          "غم خوردن بیهوده نمی‌دارد سود"
        ],
        [
          "پر کن قدح می به کفم درنه زود",
          "تا باز خورم که بودنی‌ها همه بود"
        ]
      ]
    },
    {
      "id": "section79",
      "title": "رباعی شمارهٔ ۷۹",
      "couplets": [
        [
          "روزی‌ست خوش و هوا نه گرم است و نه سرد",
          "ابر از رخ گلزار همی‌شوید گرد"
        ],
        [
          "بلبل به زبان حال خود با گل زرد",
          "فریاد همی‌کند که می باید خَورد"
        ]
      ]
    },
    {
      "id": "section80",
      "title": "رباعی شمارهٔ ۸۰",
      "couplets": [
        [
          "زآن پیش که بر سرت شبیخون آرند",
          "فرمای که تا بادهٔ گلگون آرند"
        ],
        [
          "تو زر نه‌ای ای غافل نادان که تو را",
          "در خاک نهند و باز بیرون آرند"
        ]
      ]
    },
    {
      "id": "section81",
      "title": "رباعی شمارهٔ ۸۱",
      "couplets": [
        [
          "عمرت تا کی به خودپرستی گذرد",
          "یا در پی نیستی و هستی گذرد"
        ],
        [
          "می نوش که عمری که اجل در پی اوست",
          "آن به که به خواب یا به مستی گذرد"
        ]
      ]
    },
    {
      "id": "section82",
      "title": "رباعی شمارهٔ ۸۲",
      "couplets": [
        [
          "کس مشکل اسرار اجل را نگشاد",
          "کس یک قدم از دایره بیرون ننهاد"
        ],
        [
          "من می‌نگرم ز مبتدی تا استاد",
          "عجز است به دست هرکه از مادر زاد"
        ]
      ]
    },
    {
      "id": "section83",
      "title": "رباعی شمارهٔ ۸۳",
      "couplets": [
        [
          "کم کن طمع از جهان و می‌زی خرسند",
          "از نیک و بد زمانه بگسل پیوند"
        ],
        [
          "می در کف و زلف دلبری گیر که زود",
          "هم بگذرد و نمانَد این روزی چند"
        ]
      ]
    },
    {
      "id": "section84",
      "title": "رباعی شمارهٔ ۸۴",
      "couplets": [
        [
          "گرچه غم و رنج من درازی دارد",
          "عیش و طرب تو سرفرازی دارد"
        ],
        [
          "بر هر دو مکن تکیه که دوران فلک",
          "در پرده هزار گونه بازی دارد"
        ]
      ]
    },
    {
      "id": "section85",
      "title": "رباعی شمارهٔ ۸۵",
      "couplets": [
        [
          "گردون ز زمین هیچ گلی برنارد",
          "کش نشکند و هم به زمین نسپارد"
        ],
        [
          "گر ابر چو آب، خاک را بردارد",
          "تا حشر همه خون عزیزان بارد"
        ]
      ]
    },
    {
      "id": "section86",
      "title": "رباعی شمارهٔ ۸۶",
      "couplets": [
        [
          "گر یک نفست ز زندگانی گذرد",
          "مگذار که جز به شادمانی گذرد"
        ],
        [
          "هشدار که سرمایهٔ سودای جهان",
          "عمر است چنان کش گذرانی گذرد"
        ]
      ]
    },
    {
      "id": "section87",
      "title": "رباعی شمارهٔ ۸۷",
      "couplets": [
        [
          "گویند بهشت و حورعین خواهد بود",
          "آنجا می و شیر و انگبین خواهد بود"
        ],
        [
          "گر ما می و معشوق گزیدیم چه باک",
          "چون عاقبت کار چنین خواهد بود"
        ]
      ]
    },
    {
      "id": "section88",
      "title": "رباعی شمارهٔ ۸۸",
      "couplets": [
        [
          "گویند بهشت و حور و کوثر باشد",
          "جوی می و شیر و شهد و شکر باشد"
        ],
        [
          "پر کن قدح باده و بر دستم نه",
          "نقدی ز هزار نسیه خوش‌تر باشد"
        ]
      ]
    },
    {
      "id": "section89",
      "title": "رباعی شمارهٔ ۸۹",
      "couplets": [
        [
          "گویند هر آن کسان که با پرهیزند",
          "زآن‌سان که بمیرند چنان برخیزند"
        ],
        [
          "ما با می و معشوقه از آنیم مدام",
          "باشد که به حشرمان چنان انگیزند"
        ]
      ]
    },
    {
      "id": "section90",
      "title": "رباعی شمارهٔ ۹۰",
      "couplets": [
        [
          "می خور که ز دل کثرت و قلت ببرد",
          "و اندیشه هفتاد و دو ملت ببرد"
        ],
        [
          "پرهیز مکن ز کیمیایی که از او",
          "یک جرعه خوری هزار علت ببرد"
        ]
      ]
    },
    {
      "id": "section91",
      "title": "رباعی شمارهٔ ۹۱",
      "couplets": [
        [
          "هر راز که اندر دل دانا باشد",
          "باید که نهفته‌تر ز عنقا باشد"
        ],
        [
          "کاندر صدف از نهفتگی گردد در",
          "آن قطره که راز دل دریا باشد"
        ]
      ]
    },
    {
      "id": "section92",
      "title": "رباعی شمارهٔ ۹۲",
      "couplets": [
        [
          "هر صبح که روی لاله شبنم گیرد",
          "بالای بنفشه در چمن خم گیرد"
        ],
        [
          "انصاف مرا ز غنچه خوش می‌آید",
          "کاو دامن خویشتن فراهم گیرد"
        ]
      ]
    },
    {
      "id": "section93",
      "title": "رباعی شمارهٔ ۹۳",
      "couplets": [
        [
          "هرگز دل من ز علم محروم نشد",
          "کم ماند ز اسرار که معلوم نشد"
        ],
        [
          "هفتاد و دو سال فکر کردم شب و روز",
          "معلومم شد که هیچ معلوم نشد"
        ]
      ]
    },
    {
      "id": "section94",
      "title": "رباعی شمارهٔ ۹۴",
      "couplets": [
        [
          "هم دانهٔ امید به خرمن ماند",
          "هم باغ و سرای بی تو و من ماند"
        ],
        [
          "سیم و زر خویش از درمی تا به جوی",
          "با دوست بخور گرنه به دشمن ماند"
        ]
      ]
    },
    {
      "id": "section95",
      "title": "رباعی شمارهٔ ۹۵",
      "couplets": [
        [
          "یاران موافق همه از دست شدند",
          "در پای اجل یکان‌یکان پست شدند"
        ],
        [
          "خوردیم ز یک شراب در مجلس عمر",
          "دوری دو سه پیشتر ز ما مست شدند"
        ]
      ]
    },
    {
      "id": "section96",
      "title": "رباعی شمارهٔ ۹۶",
      "couplets": [
        [
          "یک جام شراب صد دل و دین ارزد",
          "یک جرعهٔ می مملکت چین ارزد"
        ],
        [
          "جز بادهٔ لعل نیست در روی زمین",
          "تلخی که هزار جان شیرین ارزد"
        ]
      ]
    },
    {
      "id": "section97",
      "title": "رباعی شمارهٔ ۹۷",
      "couplets": [
        [
          "یک قطرهٔ آب بود با دریا شد",
          "یک ذرهٔ خاک با زمین یکتا شد"
        ],
        [
          "آمد شدن تو اندر این عالم چیست",
          "آمد مگسی پدید و ناپیدا شد"
        ]
      ]
    },
    {
      "id": "section98",
      "title": "رباعی شمارهٔ ۹۸",
      "couplets": [
        [
          "یک نان به دو روز اگر بود حاصل مرد",
          "از کوزه شکسته‌ای دمی آبی سرد"
        ],
        [
          "مأمور کم از خودی چرا باید بود",
          "یا خدمت چون خودی چرا باید کرد"
        ]
      ]
    },
    {
      "id": "section99",
      "title": "رباعی شمارهٔ ۹۹",
      "couplets": [
        [
          "آن لعل در آبگینهٔ ساده بیار",
          "وآن محرم و مونس هر آزاده بیار"
        ],
        [
          "چون می‌دانی که مدت عالم خاک",
          "باد است که زود بگذرد باده بیار"
        ]
      ]
    },
    {
      "id": "section100",
      "title": "رباعی شمارهٔ ۱۰۰",
      "couplets": [
        [
          "از بودنی ای دوست چه داری تیمار",
          "وز فکرت بیهوده دل و جان افکار"
        ],
        [
          "خرم بزی و جهان به شادی گذران",
          "تدبیر نه با تو کرده‌اند اول کار"
        ]
      ]
    },
    {
      "id": "section101",
      "title": "رباعی شمارهٔ ۱۰۱",
      "couplets": [
        [
          "افلاک که جز غم نفزایند دگر",
          "ننهند به جا تا نربایند دگر"
        ],
        [
          "ناآمدگان اگر بدانند که ما",
          "از دهر چه می‌کشیم نایند دگر"
        ]
      ]
    },
    {
      "id": "section102",
      "title": "رباعی شمارهٔ ۱۰۲",
      "couplets": [
        [
          "ای دل غم این جهان فرسوده مخور",
          "بیهوده نه‌ای غمان بیهوده مخور"
        ],
        [
          "چون بوده گذشت و نیست نابوده پدید",
          "خوش باش غم بوده و نابوده مخور"
        ]
      ]
    },
    {
      "id": "section103",
      "title": "رباعی شمارهٔ ۱۰۳",
      "couplets": [
        [
          "ای دل همه اسباب جهان خواسته گیر",
          "باغ طربت به سبزه آراسته گیر"
        ],
        [
          "و‌آنگاه بر آن سبزه شبی چون شبنم",
          "بنشسته و بامداد برخاسته گیر"
        ]
      ]
    },
    {
      "id": "section104",
      "title": "رباعی شمارهٔ ۱۰۴",
      "couplets": [
        [
          "این اهل قبور خاک گشتند و غبار",
          "هر ذره ز هر ذره گرفتند کنار"
        ],
        [
          "آه این چه شراب است که تا روز شمار",
          "بیخود شده و بی‌خبرند از همه کار"
        ]
      ]
    },
    {
      "id": "section105",
      "title": "رباعی شمارهٔ ۱۰۵",
      "couplets": [
        [
          "خشت سر خم ز ملکت جم خوشتر",
          "بوی قدح از غذای مریم خوشتر"
        ],
        [
          "آه سحری ز سینهٔ خماری",
          "از نالهٔ بوسعید و ادهم خوشتر"
        ]
      ]
    },
    {
      "id": "section106",
      "title": "رباعی شمارهٔ ۱۰۶",
      "couplets": [
        [
          "در دایرهٔ سپهرِ ناپیدا غور",
          "جامی‌ست که جمله را چشانند به دور"
        ],
        [
          "نوبت چو به دورِ تو رسد آه مکن",
          "می نوش به خوشدلی که دور است نه جور"
        ]
      ]
    },
    {
      "id": "section107",
      "title": "رباعی شمارهٔ ۱۰۷",
      "couplets": [
        [
          "دی کوزه‌گری بدیدم اندر بازار",
          "بر پاره گلی لگد همی زد بسیار"
        ],
        [
          "وآن گل به زبان حال با او می‌گفت",
          "من همچو تو بوده‌ام مرا نیکودار"
        ]
      ]
    },
    {
      "id": "section108",
      "title": "رباعی شمارهٔ ۱۰۸",
      "couplets": [
        [
          "زآن می که حیات جاودانیست بخور",
          "سرمایه لذت جوانی است بخور"
        ],
        [
          "سوزنده چو آتش است لیکن غم را",
          "سازنده چو آب زندگانی است بخور"
        ]
      ]
    },
    {
      "id": "section109",
      "title": "رباعی شمارهٔ ۱۰۹",
      "couplets": [
        [
          "گر باده خوری تو با خردمندان خور",
          "یا با صنمی لاله رخی خندان خور"
        ],
        [
          "بسیار مخور ورد مکن فاش مساز",
          "اندک خور و گهگاه خور و پنهان خور"
        ]
      ]
    },
    {
      "id": "section110",
      "title": "رباعی شمارهٔ ۱۱۰",
      "couplets": [
        [
          "وقت سحر است خیز ای طرفه پسر",
          "پر بادهٔ لعل کن بلورین ساغر"
        ],
        [
          "کاین یک‌دَم عاریت در این کنج فنا",
          "بسیار بجویی و نیابی دیگر"
        ]
      ]
    },
    {
      "id": "section111",
      "title": "رباعی شمارهٔ ۱۱۱",
      "couplets": [
        [
          "از جملهٔ رفتگان این راه دراز",
          "بازآمده کیست تا به ما گوید راز!؟"
        ],
        [
          "پس بر سر این دو راههٔ آز و نیاز",
          "تا هیچ نمانی که نمی‌آیی باز"
        ]
      ]
    },
    {
      "id": "section112",
      "title": "رباعی شمارهٔ ۱۱۲",
      "couplets": [
        [
          "ای پیر خردمند پگه‌تر برخیز",
          "وآن کودک خاکبیز را بنگر تیز"
        ],
        [
          "پندش ده گو که نرم نرمک می‌بیز",
          "مغز سر کیقباد و چشم پرویز"
        ]
      ]
    },
    {
      "id": "section113",
      "title": "رباعی شمارهٔ ۱۱۳",
      "couplets": [
        [
          "وقت سحر است خیز ای مایهٔ ناز",
          "نرمک نرمک باده خور و چنگ نواز"
        ],
        [
          "کآنها که به جایند نپایند بسی",
          "وآنها که شدند کس نمی‌آید باز"
        ]
      ]
    },
    {
      "id": "section114",
      "title": "رباعی شمارهٔ ۱۱۴",
      "couplets": [
        [
          "مرغی دیدم نشسته بر بارهٔ طوس",
          "در پیش نهاده کله کیکاووس"
        ],
        [
          "با کله همی‌گفت که افسوس افسوس",
          "کو بانگ جرس‌ها و کجا ناله کوس‌‌!؟"
        ]
      ]
    },
    {
      "id": "section115",
      "title": "رباعی شمارهٔ ۱۱۵",
      "couplets": [
        [
          "جامی است که عقل آفرین می‌زندش",
          "صد بوسه ز مهر بر جبین می‌زندش"
        ],
        [
          "این کوزه‌گر دهر چنین جام لطیف",
          "می‌سازد و باز بر زمین می‌زندش"
        ]
      ]
    },
    {
      "id": "section116",
      "title": "رباعی شمارهٔ ۱۱۶",
      "couplets": [
        [
          "خیام اگر ز باده مستی خوش باش",
          "با ماهرخی اگر نشستی خوش باش"
        ],
        [
          "چون عاقبت کار جهان نیستی اَست",
          "انگار که نیستی چو هستی خوش باش"
        ]
      ]
    },
    {
      "id": "section117",
      "title": "رباعی شمارهٔ ۱۱۷",
      "couplets": [
        [
          "در کارگه کوزه‌گری رفتم دوش",
          "دیدم دو هزار کوزه گویا و خموش"
        ],
        [
          "ناگاه یکی کوزه برآورد خروش",
          "کو کوزه‌گر و کوزه‌خر و کوزه فروش!"
        ]
      ]
    },
    {
      "id": "section118",
      "title": "رباعی شمارهٔ ۱۱۸",
      "couplets": [
        [
          "ایام زمانه از کسی دارد ننگ",
          "کو در غم ایام نشیند دلتنگ"
        ],
        [
          "می خور تو در آبگینه با نالهٔ چنگ",
          "زان پیش که آبگینه آید بر سنگ"
        ]
      ]
    },
    {
      "id": "section119",
      "title": "رباعی شمارهٔ ۱۱۹",
      "couplets": [
        [
          "از جرم گِلِ سیاه، تا اوج زحل",
          "کردم همه مشکلاتِ کلی را حل"
        ],
        [
          "بگشادم بندهای مشکل به حَیَل",
          "هر بند گشاده شد بجز بند اَجل"
        ]
      ]
    },
    {
      "id": "section120",
      "title": "رباعی شمارهٔ ۱۲۰",
      "couplets": [
        [
          "با سرو قدی تازه‌تر از خرمن گل",
          "از دست منه جام می و دامن گل"
        ],
        [
          "زان پیش که ناگه شود از باد اجل",
          "پیراهن عمر ما چو پیراهن گل"
        ]
      ]
    },
    {
      "id": "section121",
      "title": "رباعی شمارهٔ ۱۲۱",
      "couplets": [
        [
          "ای دوست بیا تا غمِ فردا نخوریم",
          "وین یک دمِ عمر را غنیمت شمریم"
        ],
        [
          "فردا که ازین دیرِ فنا درگذریم",
          "با هفت‌هزارسالگان سربه‌سریم"
        ]
      ]
    },
    {
      "id": "section122",
      "title": "رباعی شمارهٔ ۱۲۲",
      "couplets": [
        [
          "این چرخ فلک که ما در او حیرانیم",
          "فانوس خیال از او مثالی دانیم"
        ],
        [
          "خورشید چراغ‌دان و عالم فانوس",
          "ما چون صوریم کاندر او حیرانیم"
        ]
      ]
    },
    {
      "id": "section123",
      "title": "رباعی شمارهٔ ۱۲۳",
      "couplets": [
        [
          "برخیز ز خواب تا شرابی بخوریم",
          "زان پیش که از زمانه تابی بخوریم"
        ],
        [
          "کاین چرخ ستیزه‌روی ناگه روزی",
          "چندان ندهد زمان که آبی بخوریم"
        ]
      ]
    },
    {
      "id": "section124",
      "title": "رباعی شمارهٔ ۱۲۴",
      "couplets": [
        [
          "برخیزم و عزمِ بادهٔ ناب کنم",
          "رنگِ رخِ خود به رنگ عنّاب کنم"
        ],
        [
          "این عقل فضول‌پیشه را مُشتی مِی",
          "بر روی زنم چنان که در خواب کنم"
        ]
      ]
    },
    {
      "id": "section125",
      "title": "رباعی شمارهٔ ۱۲۵",
      "couplets": [
        [
          "بر مفرش خاک، خفتگان می‌بینم",
          "در زیرِ زمین، نهفتگان می‌بینم"
        ],
        [
          "چندان که به صحرای عدم می‌نگرم",
          "ناآمدگان و رفتگان می‌بینم"
        ]
      ]
    },
    {
      "id": "section126",
      "title": "رباعی شمارهٔ ۱۲۶",
      "couplets": [
        [
          "تا چند اسیر عقل هر روزه شویم",
          "در دهر چه صد ساله چه یکروزه شویم"
        ],
        [
          "دردِه تو به کاسه می از آن پیش که ما",
          "در کارگه کوزه‌گران کوزه شویم"
        ]
      ]
    },
    {
      "id": "section127",
      "title": "رباعی شمارهٔ ۱۲۷",
      "couplets": [
        [
          "چون نیست مقام ما در این دهر مقیم",
          "پس بی می و معشوق خطائیست عظیم"
        ],
        [
          "تا کی ز قدیم و محدث امیدم و بیم",
          "چون من رفتم جهان چه محدث چه قدیم"
        ]
      ]
    },
    {
      "id": "section128",
      "title": "رباعی شمارهٔ ۱۲۸",
      "couplets": [
        [
          "خورشید به گِل نَهُفت می‌نتوانم",
          "و اسرار زمانه گفت می‌نتوانم"
        ],
        [
          "از بحر تفکرم برآورد خرد",
          "دُرّی که ز بیم سُفت می‌نتوانم"
        ]
      ]
    },
    {
      "id": "section129",
      "title": "رباعی شمارهٔ ۱۲۹",
      "couplets": [
        [
          "دشمن به غلط گفت که من فلسفی‌ام",
          "ایزد داند که آنچه او گفت نی‌ام"
        ],
        [
          "لیکن چو در این غم‌آشیان آمده‌ام",
          "آخر کم از آنکه من بدانم که کی‌ام"
        ]
      ]
    },
    {
      "id": "section130",
      "title": "رباعی شمارهٔ ۱۳۰",
      "couplets": [
        [
          "ماییم که اصلِ شادی و کانِ غمیم",
          "سرمایهٔ دادیم و نهادِ ستمیم"
        ],
        [
          "پستیم و بلندیم و کمالیم و کمیم",
          "آئینهٔ زنگ خورده و جام جمیم"
        ]
      ]
    },
    {
      "id": "section131",
      "title": "رباعی شمارهٔ ۱۳۱",
      "couplets": [
        [
          "من می نه ز بهر تنگدستی نخورم",
          "یا از غم رسوایی و مستی نخورم"
        ],
        [
          "من می ز برای خوشدلی می‌خوردم",
          "اکنون که تو بر دلم نشستی نخورم"
        ]
      ]
    },
    {
      "id": "section132",
      "title": "رباعی شمارهٔ ۱۳۲",
      "couplets": [
        [
          "من بی می ناب زیستن نتوانم",
          "بی باده کشید بار تن نتوانم"
        ],
        [
          "من بنده آن دمم که ساقی گوید",
          "یک جام دگر بگیر و من نتوانم"
        ]
      ]
    },
    {
      "id": "section133",
      "title": "رباعی شمارهٔ ۱۳۳",
      "couplets": [
        [
          "هر یک چندی یکی برآید که منم",
          "با نعمت و با سیم و زر آید که منم"
        ],
        [
          "چون کارک او نظام گیرد روزی",
          "ناگه اجل از کمین برآید که منم"
        ]
      ]
    },
    {
      "id": "section134",
      "title": "رباعی شمارهٔ ۱۳۴",
      "couplets": [
        [
          "یک چند به کودکی به استاد شدیم",
          "یک چند به استادی خود شاد شدیم"
        ],
        [
          "پایان سخن شنو که ما را چه رسید",
          "از خاک در آمدیم و بر باد شدیم"
        ]
      ]
    },
    {
      "id": "section135",
      "title": "رباعی شمارهٔ ۱۳۵",
      "couplets": [
        [
          "یک روز ز بند عالم آزاد نیم",
          "یک دم زدن از وجود خود شاد نیم"
        ],
        [
          "شاگردی روزگار کردم بسیار",
          "در کار جهان هنوز استاد نیم"
        ]
      ]
    },
    {
      "id": "section136",
      "title": "رباعی شمارهٔ ۱۳۶",
      "couplets": [
        [
          "از دی که گذشت هیچ از او یاد مکن",
          "فردا که نیامده‌ست فریاد مکن"
        ],
        [
          "بر نامده و گذشته بنیاد مکن",
          "حالی خوش باش و عمر بر باد مکن"
        ]
      ]
    },
    {
      "id": "section137",
      "title": "رباعی شمارهٔ ۱۳۷",
      "couplets": [
        [
          "ای دیده اگر کور نئی گور ببین",
          "وین عالم پر فتنه و پر شور ببین"
        ],
        [
          "شاهان و سران و سروران زیر گلند",
          "روهای چو مه در دهن مور ببین"
        ]
      ]
    },
    {
      "id": "section138",
      "title": "رباعی شمارهٔ ۱۳۸",
      "couplets": [
        [
          "برخیز و مخور غم جهان گذران",
          "بنشین و دمی به شادمانی گذران"
        ],
        [
          "در طبع جهان اگر وفایی بودی",
          "نوبت به تو خود نیامدی از دگران"
        ]
      ]
    },
    {
      "id": "section139",
      "title": "رباعی شمارهٔ ۱۳۹",
      "couplets": [
        [
          "چون حاصل آدمی در این شورستان",
          "جز خوردن غصه نیست تا کندن جان"
        ],
        [
          "خرم دل آنکه زین جهان زود برفت",
          "وآسوده کسی که خود نیامد به جهان"
        ]
      ]
    },
    {
      "id": "section140",
      "title": "رباعی شمارهٔ ۱۴۰",
      "couplets": [
        [
          "رفتم که در این منزلِ بیداد بُدَن",
          "در دست نخواهد بجز از باد بُدَن"
        ],
        [
          "آن را باید به مرگِ من شاد بُدَن",
          "کز دستِ اجل تواند آزاد بُدَن"
        ]
      ]
    },
    {
      "id": "section141",
      "title": "رباعی شمارهٔ ۱۴۱",
      "couplets": [
        [
          "رندی دیدم نشسته بر خنگ زمین",
          "نه کفر و نه اسلام و نه دنیا و نه دین"
        ],
        [
          "نه حق نه حقیقت نه شریعت نه یقین",
          "اندر دو جهان که را بود زهره این"
        ]
      ]
    },
    {
      "id": "section142",
      "title": "رباعی شمارهٔ ۱۴۲",
      "couplets": [
        [
          "قانع به یک استخوان چو کرکس بودن",
          "به زآنکه طُفیلِ خوانِ ناکس بودن"
        ],
        [
          "با نانِ جُوینِ خویش حَقّا که بِه است",
          "کآلوده و پالودهٔ هر خَس بودن"
        ]
      ]
    },
    {
      "id": "section143",
      "title": "رباعی شمارهٔ ۱۴۳",
      "couplets": [
        [
          "قومی متفکرند اندر ره دین",
          "قومی به گمان فتاده در راه یقین"
        ],
        [
          "می‌ترسم از آن که بانگ آید روزی",
          "کای بی‌خبران راه نه آن است و نه این"
        ]
      ]
    },
    {
      "id": "section144",
      "title": "رباعی شمارهٔ ۱۴۴",
      "couplets": [
        [
          "گاوی‌ست در آسمان و نامش، پروین",
          "یک گاوِ دِگَر نَهُفته در زیرِ زمین"
        ],
        [
          "چَشمِ خِرَدَت باز کُن از رویِ یَقین",
          "زیر و زِبَرِ دو گاو، مُشتی خَر بین"
        ]
      ]
    },
    {
      "id": "section145",
      "title": "رباعی شمارهٔ ۱۴۵",
      "couplets": [
        [
          "گر بر فَلَکَم دست بُدی چون یَزدان",
          "برداشتَمی من این فَلَک را زِ میان"
        ],
        [
          "اَز نو فَلَکی دِگَر چنان ساختَمی",
          "کآزاده به‌ کامِ دل رسیدی آسان"
        ]
      ]
    },
    {
      "id": "section146",
      "title": "رباعی شمارهٔ ۱۴۶",
      "couplets": [
        [
          "مشنو سخن از زمانه ساز آمدگان",
          "می خواه مروق به طراز آمدگان"
        ],
        [
          "رفتند یکان یکان فراز آمدگان",
          "کس می‌ندهد نشان ز بازآمدگان"
        ]
      ]
    },
    {
      "id": "section147",
      "title": "رباعی شمارهٔ ۱۴۷",
      "couplets": [
        [
          "می خوردن و گرد نیکوان گردیدن",
          "به زآن‌ که به زرق زاهدی ورزیدن"
        ],
        [
          "گر عاشق و مست دوزخی خواهد بود",
          "پس روی بهشت کس نخواهد دیدن"
        ]
      ]
    },
    {
      "id": "section148",
      "title": "رباعی شمارهٔ ۱۴۸",
      "couplets": [
        [
          "نتوان دل شاد را به غم فرسودن",
          "وقت خوش خود به سنگ محنت سودن"
        ],
        [
          "کس غیب چه داند که چه خواهد بودن",
          "مِیْ باید و معشوق و به کام آسودن"
        ]
      ]
    },
    {
      "id": "section149",
      "title": "رباعی شمارهٔ ۱۴۹",
      "couplets": [
        [
          "آن قصر که با چرخ همی‌ زد پهلو",
          "بر درگه آن شهان نهادندی رو"
        ],
        [
          "دیدیم که بر کنگره‌اش فاخته‌ای",
          "بنشسته همی‌ گفت که کوکو کوکو"
        ]
      ]
    },
    {
      "id": "section150",
      "title": "رباعی شمارهٔ ۱۵۰",
      "couplets": [
        [
          "از آمدن و رفتن ما سودی کو؟",
          "وز تار امید عمر ما پودی کو؟"
        ],
        [
          "چندین سر و پای نازنینان جهان",
          "می‌سوزد و خاک می‌شود دودی کو؟"
        ]
      ]
    },
    {
      "id": "section151",
      "title": "رباعی شمارهٔ ۱۵۱",
      "couplets": [
        [
          "از تن چو برفت جان پاک من و تو",
          "خشتی دو نهند بر مغاک من و تو"
        ],
        [
          "وآنگاه برای خشت گور دگران",
          "در کالبدی کشند خاک من و تو"
        ]
      ]
    },
    {
      "id": "section152",
      "title": "رباعی شمارهٔ ۱۵۲",
      "couplets": [
        [
          "می‌ خور که فلک بهر هلاک من و تو",
          "قصدی دارد به جان پاک من و تو"
        ],
        [
          "در سبزه نشین و می روشن می‌خور",
          "کاین سبزه بسی دمد ز خاک من و تو"
        ]
      ]
    },
    {
      "id": "section153",
      "title": "رباعی شمارهٔ ۱۵۳",
      "couplets": [
        [
          "از هرچه بجز می است کوتاهی به",
          "می هم ز کف بتان خرگاهی به"
        ],
        [
          "مستی و قلندری و گمراهی به",
          "یک جرعه می ز ماه تا ماهی به"
        ]
      ]
    },
    {
      "id": "section154",
      "title": "رباعی شمارهٔ ۱۵۴",
      "couplets": [
        [
          "بنگر ز صبا دامن گل چاک شده",
          "بلبل ز جمال گل طربناک شده"
        ],
        [
          "در سایه گل نشین که بسیار این گل",
          "در خاک فرو ریزد و ما خاک شده"
        ]
      ]
    },
    {
      "id": "section155",
      "title": "رباعی شمارهٔ ۱۵۵",
      "couplets": [
        [
          "تا کی غم آن خورم که دارم یا نه",
          "وین عمر به خوشدلی گذارم یا نه"
        ],
        [
          "پر کن قدح باده که معلومم نیست",
          "کاین دم که فرو برم برآرم یا نه"
        ]
      ]
    },
    {
      "id": "section156",
      "title": "رباعی شمارهٔ ۱۵۶",
      "couplets": [
        [
          "یک جرعه می کهن ز ملکی نو به",
          "وز هرچه نه می طریق بیرون شو به"
        ],
        [
          "در دست به از تخت فریدون صد بار",
          "خشت سر خم ز ملک کیخسرو به"
        ]
      ]
    },
    {
      "id": "section157",
      "title": "رباعی شمارهٔ ۱۵۷",
      "couplets": [
        [
          "آن مایه ز دنیا که خوری یا پوشی",
          "معذوری اگر در طلبش می‌کوشی"
        ],
        [
          "باقی همه رایگان نیرزد‌، هُش دار‌!",
          "تا عمر گران‌بها بدان نفروشی"
        ]
      ]
    },
    {
      "id": "section158",
      "title": "رباعی شمارهٔ ۱۵۸",
      "couplets": [
        [
          "از آمدن بهار و از رفتن دی",
          "اوراق وجود ما همی گردد طی"
        ],
        [
          "می خور! مخور اندوه که فرمود حکیم",
          "غمهای جهان چو زهر و تریاقش می"
        ]
      ]
    },
    {
      "id": "section159",
      "title": "رباعی شمارهٔ ۱۵۹",
      "couplets": [
        [
          "از کوزه‌گری کوزه خریدم باری",
          "آن کوزه سخن گفت ز هر اسراری"
        ],
        [
          "شاهی بودم که جام زرینم بود",
          "اکنون شده‌ام کوزه هر خماری"
        ]
      ]
    },
    {
      "id": "section160",
      "title": "رباعی شمارهٔ ۱۶۰",
      "couplets": [
        [
          "ای آنکه نتیجهٔ چهار و هفتی",
          "وز هفت و چهار دایم اندر تفتی"
        ],
        [
          "می خور که هزار بار بیشت گفتم",
          "باز آمدنت نیست چو رفتی رفتی"
        ]
      ]
    },
    {
      "id": "section161",
      "title": "رباعی شمارهٔ ۱۶۱",
      "couplets": [
        [
          "ای دل تو به اسرار معما نرسی",
          "در نکته زیرکان دانا نرسی"
        ],
        [
          "اینجا به می لعل بهشتی می‌ساز",
          "کانجا که بهشت است رسی یا نرسی"
        ]
      ]
    },
    {
      "id": "section162",
      "title": "رباعی شمارهٔ ۱۶۲",
      "couplets": [
        [
          "ای دوست حقیقت شنو از من سخنی",
          "با بادهٔ لعل باش و با سیم تنی"
        ],
        [
          "که‌آنکس که جهان کرد فراغت دارد",
          "از سبلت چون تویی و ریش چو منی"
        ]
      ]
    },
    {
      "id": "section163",
      "title": "رباعی شمارهٔ ۱۶۳",
      "couplets": [
        [
          "ای کاش که جای آرمیدن بودی",
          "یا این ره دور را رسیدن بودی"
        ],
        [
          "کاش از پی صد هزار سال از دل خاک",
          "چون سبزه امید بر دمیدن بودی"
        ]
      ]
    },
    {
      "id": "section164",
      "title": "رباعی شمارهٔ ۱۶۴",
      "couplets": [
        [
          "بر سنگ زدم دوش سبوی کاشی",
          "سرمست بدم که کردم این عیاشی"
        ],
        [
          "با من به زبان حال می‌گفت سبو",
          "من چون تو بدم تو نیز چون من باشی"
        ]
      ]
    },
    {
      "id": "section165",
      "title": "رباعی شمارهٔ ۱۶۵",
      "couplets": [
        [
          "بر شاخ امید اگر بری یافتمی",
          "هم رشته خویش را سری یافتمی"
        ],
        [
          "تا چند ز تنگنای زندان وجود",
          "ای کاش سوی عدم دری یافتمی"
        ]
      ]
    },
    {
      "id": "section166",
      "title": "رباعی شمارهٔ ۱۶۶",
      "couplets": [
        [
          "بر گیر پیاله و سبو ای دلجوی",
          "فارغ بنشین به کشتزار و لب جوی"
        ],
        [
          "بس شخص عزیز را که چرخ بدخوی",
          "صد بار پیاله کرد و صد بار سبوی"
        ]
      ]
    },
    {
      "id": "section167",
      "title": "رباعی شمارهٔ ۱۶۷",
      "couplets": [
        [
          "پیری دیدم به خانهٔ خماری",
          "گفتم نکنی ز رفتگان اخباری"
        ],
        [
          "گفتا می خور که همچو ما بسیاری",
          "رفتند و خبر باز نیامد باری"
        ]
      ]
    },
    {
      "id": "section168",
      "title": "رباعی شمارهٔ ۱۶۸",
      "couplets": [
        [
          "تا چند حدیث پنج و چار ای ساقی",
          "مشکل چه یکی چه صد هزار ای ساقی"
        ],
        [
          "خاکیم همه چنگ بساز ای ساقی",
          "بادیم همه باده بیار ای ساقی"
        ]
      ]
    },
    {
      "id": "section169",
      "title": "رباعی شمارهٔ ۱۶۹",
      "couplets": [
        [
          "چندان که نگاه می‌کنم هر سویی",
          "در باغ روان است ز کوثر جویی"
        ],
        [
          "صحرا چو بهشت است ز کوثر کم گوی",
          "بنشین به بهشت با بهشتی رویی"
        ]
      ]
    },
    {
      "id": "section170",
      "title": "رباعی شمارهٔ ۱۷۰",
      "couplets": [
        [
          "خوش باش که پخته‌اند سودای تو دی",
          "فارغ شده‌اند از تمنای تو دی"
        ],
        [
          "قصه چه کنم که به تقاضای تو دی",
          "دادند قرار کار فردای تو دی"
        ]
      ]
    },
    {
      "id": "section171",
      "title": "رباعی شمارهٔ ۱۷۱",
      "couplets": [
        [
          "در کارگه کوزه‌گری کردم رای",
          "در پایهٔ چرخ، دیدم استاد به پای"
        ],
        [
          "می‌کرد دلیر کوزه را دسته و سر",
          "از کلهٔ پادشاه و از دستِ گدای"
        ]
      ]
    },
    {
      "id": "section172",
      "title": "رباعی شمارهٔ ۱۷۲",
      "couplets": [
        [
          "در گوشِ دلم گفت فلک پنهانی",
          "«حکمی که قضا بُود، ز من می‌دانی؟»"
        ],
        [
          "در گردش خویش اگر مرا دست بُدی",
          "خود را برهاندمی ز سرگردانی"
        ]
      ]
    },
    {
      "id": "section173",
      "title": "رباعی شمارهٔ ۱۷۳",
      "couplets": [
        [
          "زان کوزهٔ می که نیست در وی ضرری",
          "پُر کن قدحی، بخور، به من ده دگری"
        ],
        [
          "زان پیش‌تر ای صنم که در رهگذری",
          "خاک من و تو، کوزه‌ کند، کوزه‌گری"
        ]
      ]
    },
    {
      "id": "section174",
      "title": "رباعی شمارهٔ ۱۷۴",
      "couplets": [
        [
          "گر آمدنم به خود بُدی، نآمدمی",
          "ور نیز شدن به من بُدی، کی شدمی"
        ],
        [
          "بِه زان نَبُدی که اندر این دِیر خراب",
          "نه آمدمی، نه شدمی، نه بُدَمی؟"
        ]
      ]
    },
    {
      "id": "section175",
      "title": "رباعی شمارهٔ ۱۷۵",
      "couplets": [
        [
          "گر دست دهد ز مغز گندم، نانی",
          "وز مِی دو منی ز گوسفندی، رانی"
        ],
        [
          "با لاله‌رخی و گوشهٔ بستانی",
          "عیشی بود آن، نه حد هر سلطانی"
        ]
      ]
    },
    {
      "id": "section176",
      "title": "رباعی شمارهٔ ۱۷۶",
      "couplets": [
        [
          "گر کار فلک به عدل سنجیده بُدی",
          "احوال فلک جمله پسندیده بُدی"
        ],
        [
          "ور عدل بُدی به کارها در گردون",
          "کی خاطر اهل فضل رنجیده بُدی!"
        ]
      ]
    },
    {
      "id": "section177",
      "title": "رباعی شمارهٔ ۱۷۷",
      "couplets": [
        [
          "هان کوزه‌گرا بپای اگر هشیاری",
          "تا چند کنی بر گِل مردم خواری؟"
        ],
        [
          "انگشت فریدون و کف کی‌خسرو",
          "بر چرخ نهاده‌ای، چه می‌پنداری؟"
        ]
      ]
    },
    {
      "id": "section178",
      "title": "رباعی شمارهٔ ۱۷۸",
      "couplets": [
        [
          "هنگام صبوح ای صنمِ فرخ‌پی",
          "برساز ترانه‌ای و پیش‌آور می"
        ],
        [
          "کافکند به خاک صدهزاران جم و کِی",
          "این آمدن تیر مَه و رفتن دی"
        ]
      ]
    }
  ]
}